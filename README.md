# PAC3: Visionant el futur amb les ulleres de Manovich: redescubrint la hibridació

:grinning: Núria Prat Castells 
:date: Maig 2023


## :bulb: Plantejament

En aquest informe-assaig comentem dos exemples d'**hibridació de programari** en la cultura contemporània, tal com es menciona a l'enunciat de l'activitat, i des de la perspectiva de **Lev Manovich** i el seu llibre ***El software toma el mando*** (2013).

En el meu cas, els dos exemples seleccionats, un és més actual que l'altre. El primer cas és usat diàriament a tot el món i des de la seva sortida ha patit moltes hibridacions. El segon cas ja té els seus anys i és molt probable que no l'utilitzi gaire gent (si és que encara algú el fa servir algun cop), però també és un exemple d'hibridació molt clar.

:eight_spoked_asterisk: El primer cas és **Spotify**, un programari, una aplicació multiplataforma de serveis multimèdia per reproduir música en *streaming*.

:eight_spoked_asterisk: El segon cas és el **Wii Fit Plus**, un videojoc de la videoconsola Wii amb el que feies esport i corregies la postura amb la taula Wii Balance Board.

## <img src="https://upload.wikimedia.org/wikipedia/commons/thumb/2/26/Spotify_logo_with_text.svg/559px-Spotify_logo_with_text.svg.png" width="125px"> Re-descobrint la hibridació: Cas 1 - Spotify

Spotify, la que podria dir, una de les aplicacions i programari multidispositiu per escoltar música de manera online i offline (versió de pagament) en qualsevol lloc per excel·lència. Actualment, és un servei digital de música que ofereix molts més serveis a part d'escoltar música, com pòdcasts i vídeos musicals.

Amb els anys, des que va sortir al mercat l'octubre de 2008 ha passat de ser un servei per escoltar música en *streaming*, només per ordinador, amb servei de pagament i gratuït amb unes hores limitades i pocs anuncis si t'enviaven una invitació a ser una aplicació multidispositiu amb diferents serveis complementaris, tres tipus de subscripcions, dues de les quals de pagament i força avantatges, i la versió gratuïta amb la meitat de les hores limitades que es tenien abans, molts més anuncis, que són els que pagarien la subscripció gratuïta, i amb una qualitat d'àudio inferior.

No és una eina que utilitzi personalment, només la dels amics quan estic amb ells, però encara recordo l'època en què sí que la feia servir i tenia unes 20 hores mensuals per escoltar música i les llistes que podia crear amb les cançons que m'agradaven. De tant en tant saltava algun anunci, però res comparat amb la quantitat que en surten avui dia, tant anuncis d'àudio que et tallen les cançons com anuncis visuals.

Tot i que, com he comentat, la versió gratuïta està molt limitada, en canvi, les versions de pagament estan exemptes de publicitat, no tenen límit en les hores d'ús, es poden descarregar cançons o àlbums sencers als dispositius i altres beneficis més, a part, també se sent el so amb més qualitat.

Spotify és, principalment, una hibridació de les dues passions del seu creador **Daniel Ek**, *la informàtica i la música*, tal com comenta María Bastero en el seu article [*Historia de Spotify: nacimiento y evolución del líder de la música en streaming*](https://marketing4ecommerce.net/historia-de-spotify-del-lider-de-la-musica-en-streaming/). (2022)

La plataforma ha aconseguit que el fet de buscar una cançó deixés de ser una odissea amb la classificació d'aquestes per estils, àlbums, artistes i llistes amb cançons recomanades segons els gustos personals de l'usuari que apareixen a la pàgina inicial del programari. 

<img src="https://i.ibb.co/wKK3nDy/spotify-inicii.png" alt="spotify-inici">

És una gran què tenir la possibilitat de crear les nostres llistes personalitzades i poder descarregar-nos les cançons, àlbums o llistes preferides per tal de poder-les escoltar encara que estiguem sense connexió a internet (versió de pagament).

Gràcies als algoritmes d'Spotify i a les dades que recapta sobre els nostres gustos es creen les llistes personalitzades fetes pel mateix programari comentades anteriorment, la publicitat personalitzada i recordatoris setmanals i anuals dels nostres descobriments musicals i què és el que més hem escoltat i ha sigut *top* en les nostres llistes.

Un punt a comentar i que trobo molt engeniós i molt satisfactori és el fet que la barra de reproducció canvia de disseny amb un tipus de música molt concreta, un exemple és la banda sonora d'Star Wars on aquesta es converteix en una espasa làser.

<img src="https://i.ibb.co/JvVmwj3/spoti-star-warss.png" alt="spoti-star-wars">

Crec que part d'una frase que diu **Manovich** en el seu llibre ***El software toma el mando*** (2013), una part del *resultado de la hibridación no es tan solo la suma mecánica de las partes existentes previamente*, concorda molt amb l'aplicació. L'actual Spotify és la suma de moltes parts ja existents: música, informàtica, pòdcasts, ràdio, videoclips, lletres de cançons, publicitat...

## <img src="https://upload.wikimedia.org/wikipedia/commons/thumb/3/3e/Wii_fit_plus_logo.svg/2560px-Wii_fit_plus_logo.svg.png" width="125px"> Re-descobrint la hibridació: Cas 2 - Wii Fit Plus

Wii Fit Plus és un videojoc de la videoconsola Wii, es va llançar l'octubre de 2009 i permet entrenar, divertir-se i competir amb la família des de casa. Gràcies al control de moviment de la videoconsola i, sobretot, al sistema de la Balance Board, que és com una taula/bàscula, pots realitzar més de 60 activitats: jocs molt diversos i entretinguts, exercicis de ioga, tonificació i altres. Wii Fit Plus és una hibridació feta per tal de millorar les carències del seu antecessor Wii Fit, que era el primer que va sortir, però no tenia la Balance Board, contenia menys exercicis i, se centrava, bàsicament, en la correcció de la postura i l'equilibri i no en la pèrdua de calories.

Entrenar sense sortir de casa, girar hula-hops només movent el centre de gravetat del cos o fer una cursa d'obstacles sense moure't de sobre la Balance Board. Pots realitzar més de 60 activitats diferents classificades en ioga, tonificació, aeròbic, equilibri i exercicis plus. En algunes d'aquestes, com les de ioga, tens un entrenador o entrenadora virtual que t'ensenya a fer, pas a pas, la postura i els pots observar frontalment o des de darrere, com en una classe de veritat.

<img src="https://www.guiasnintendo.com/2a_WII/wii_fit_plus/wii_fit_plus_sp/imagenes/fotos/216.jpg" width="445px">
<img src="https://www.guiasnintendo.com/2a_WII/wii_fit_plus/wii_fit_plus_sp/imagenes/fotos/217.jpg" width="445px">

![si](https://www.guiasnintendo.com/2a_WII/wii_fit_plus/wii_fit_plus_sp/imagenes/fotos/217.jpg)

![entrenador virtual](https://i.3djuegos.com/juegos/4327/wii_fit_plus/fotos/set/wii_fit_plus-984384.webp =445x) ![entrenadora virtual](https://i.3djuegos.com/juegos/4327/wii_fit_plus/fotos/set/wii_fit_plus-4331424.webp =445x) 

L'entrenament o entreteniment es pot personalitzar segons el temps disponible o les àrees que es vulguin treballar (esquena, braços, glutis...). Cada activitat i exercici t'indica el temps de duració i, com s'ha dit, segons el temps del qual es disposi es poden seleccionar unes activitats o unes altres i es pot crear i guardar sessions d'exercicis per dur-los a terme més endavant.

Té integrat un sistema de càlcul de calories, el MET (indica la intensitat d'una activitat), que permet determinar les calories cremades durant els exercicis, enregistra el seguiment de l'efecte dels entrenaments sobre la taula, i cada dia que si entra i es fa exercici es marca amb un segell en un calendari. Abans de realitzar una activitat es mostra, sota la imatge del joc, un valor de MET que correspon a les calories que es cremen en cada una. També s'han d'establir uns objectius de pèrdua de calories durant un període de temps estimat, quan aquest arribi es valorarà si l'has assolit i es demanarà que se'n proposi un de nou.

![valor MET](https://www.guiasnintendo.com/2a_WII/wii_fit_plus/wii_fit_plus_sp/imagenes/fotos/330.jpg =450x) ![enter image description here](https://www.guiasnintendo.com/2a_WII/wii_fit_plus/wii_fit_plus_sp/imagenes/fotos/376.jpg =450x)

També pot ser multijugador fins a un màxim de vuit jugadors per competir en certs jocs. Referent al Wii Fit es va millorar i facilitat el canvi entre els diferents perfils dels jugadors.

Com s'ha comentat anteriorment, cada exercici o activitat indica la seva duració, les calories que es cremaran en valor MET i el nivell de dificultat (els que en disposin), principiant, amateur o professional. Després de realitzar dues o més activitats apareix un comptador que mostra l'estona d'exercici dedicat i les kcal cremades.

Un apunt que crec que és important, és que quan s'ha iniciat el programa i triat el jugador et fa fer un test ràpid on has de tancat els ulls i no moure's fins que t'avisa. Amb aquest controla l'estabilitat, el centre de gravetat del cos (que amb els ulls tancats es mou més) i et pesa. I segons el teu IMC (índex de massa corporal) calculat amb el pes i l'estatura et comenta si estàs en perill de sobrepès o no.

![imc](https://www.guiasnintendo.com/2a_WII/wii_fit_plus/wii_fit_plus_sp/imagenes/fotos/007.jpg =450x)

La frase completa i que hem exposat una part anteriorment, dita per **Manovich** en el seu llibre ***El software toma el mando*** (2013), *el resultado de la hibridación no es tan solo la suma mecánica de las partes existentes previamente, sino una nueva «especie»: un nuevo tipo de estética visual que no existía antes*, li encaixa molt bé. El Wii Fit Plus és la hibridació d'un videojoc (que se sol jugar a casa) amb l'entrenament físic (que se sol fer en un gimnàs o a l'aire lliure), un controlador de pes (la bàscula), animacions en 3D, tipografia i molts més.

<iframe src="https://www.dailymotion.com/embed/video/x74dx73" width="100%" height="500px" allowfullscreen title="Dailymotion Video Player"> </iframe>

---
Com diu **Manovich**, de manera molt encerta, en el seu llibre ***El software toma el mando*** (2013), *En lugar de numerosos materiales e instrumentos por separado,
ahora podemos utilizar una única aplicación de software cuyas
herramientas y filtros pueden simular diversas técnicas de creación y
modificación de medios.*

---

### :books: Referències i Bibliografia

-   **3djuegos**. [*Imágenes de Wii Fit Plus - Wii*](https://www.3djuegos.com/juegos/wii-fit-plus/imagenes/).
-   **Adell, Ferran** (2014). [*Remediación, multimedia e hibridación de los medios*](http://multimedia.uoc.edu/blogs/fem/es/remediacio-multimedia-i-hibridacio-dels-mitjans/).
-    **Bastero, María** (2022). [*Historia de Spotify: nacimiento y evolución del líder de la música en streaming*](https://marketing4ecommerce.net/historia-de-spotify-del-lider-de-la-musica-en-streaming/).
-   **Borondo, Sara** (2020). [*Análisis Wii Fit Plus (Wii)*](https://vandal.elespanol.com/analisis/wii/wii-fit-plus/10812#p-43).
-    **Cristóbal, Javier** (2015). [*Sintaxis Markdown*](https://markdown.es/sintaxis-markdown/).
-   **Guias Nintendo** (2020). [*Guía Wii Fit Plus*](https://www.guiasnintendo.com/2a_WII/wii_fit_plus/wii_fit_plus_sp/welcome.html).
-   **Ferré, Kevin** (2023). [*Spotify (Nuevo Medio)*](https://scratch.mit.edu/projects/838006139).
-   **Manovich, Lev** (2013).  *El Software toma el mando*. Barcelona: Editorial UOC.
-   **Nintendo** (2012). [*Wii Fit Plus*](https://www.nintendo.es/Juegos/Wii/Wii-Fit-Plus-283905.html#Informaci_n).
-    **Nintendo Fandom**. [*Wii Fit Plus*](https://nintendo.fandom.com/es/wiki/Wii_Fit_Plus).
-   **Vandal** (2020). [*Wii Fit Plus - Tráiler E3*](https://www.dailymotion.com/video/x74dx73).
-   **Wikipèdia** (de 2008 a 2023). [*Spotify*](https://es.wikipedia.org/wiki/Spotify).

---
Llicència: Material Creative Commons desenvolupat sota llicència CC BY-SA 4.0.
